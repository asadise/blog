---
layout: post
title: نقد و بررسی فیلم سقوط (Fall 2022)
author: مرتضی اسدی
persianDate: یک‌شنبه ۱۳ شهریور ۱۴۰۱
tags:
- نقد-فیلم-سقوط-2022
- خلاصه-فیلم-سقوط-2022
- معرفی-فیلم
- مرتضی-اسدی
- نقد-فیلم
- Morteza-Asadi
---
فیلم «سقوط» با کارگردانی اسکات مان محصول سال ۲۰۲۲ آمریکا و در ژانر دلهره‌آور و ماجراجویانه است. من این فیلم را به پیشنهاد یکی از دوستان توییتری دیدم و به نظرم فیلم خوبی آمد و تصمیم گرفتم که کمی درباره آن بنویسم؛ اجازه بدهید که ابتدا خلاصه داستان فیلم را از زبان من بخوانید: 

**خلاصه‌ی فیلم سقوط (Fall 2022)**

⚠️ هشدار لو رفتن فیلم: توجه کنید که خواندن این بخش منجر به لو رفتن فیلم می‌شود.

> فیلم درباره دو دوست به نام بِکی و هانتر است که هر دو عاشق ماجراجویی با ریسک بالا و آدرنالین هستند. همسر بِکی (دن) جان خود را در حین صخره‌نوردی از دست می‌دهد و با مرگ او، بِکی دچار افسردگی می‌شود. بِکی توانایی بازگشت به زندگی عادی را ندارد و با پدرش که سعی به کمک به او را دارد، مشاجره می‌کند. در ادامه هانتر برای کمک به بِکی، به او پیشنهاد بالا رفتن از یک برج تلویزیونی ۶۱۰ متری قدیمی در صحرایی دورافتاده را می‌کند. بِکی بالاخره قبول می‌کند و با هانتر همراه می‌شود. آن‌ها خود را به بالای برج می‌رسانند و در آنجا خاکستر «دن» را پخش می‌کنند. اما در حین پایین آمدن، نردبان قدیمی برج می‌شکند و آن‌ها در بالای برج تلویزیونی گیر می‌افتند. در ارتفاع ۶۰۰ متری سطح زمین، بِکی و هانتر با گرسنگی، کم آبی و کرکس‌ها مبارزه می‌کنند و درجستجوی راه نجات هستند. آنها روش‌های مختلفی برای درخواست کمک انجام می‌دهند که همگی آن‌ها به شکست می‌انجامد. در تلاش برای گرفتن آب، هانتر روی دیش ارتباطی سقوط می‌کند و می‌میرد، اما بِکی به دلیل کمبود آب و غذا، دچار توهم شده و برای مدتی فکر می‌کند که هانتر زنده است. سرانجام بِکی با قرار دادن تلفن خود در بدن بی‌جان هانتر و پرتابش به پایین برج موفق می‌شود با پدرش ارتباط برقرار کرده و نجات پیدا کند. 
>{:refdef: class="center"}
>![نقد و بررسی فیلم سقوط (Fall 2022)"]({{ site.baseurl }}/images/fall-2022.jpg "نقد و بررسی فیلم سقوط (Fall 2022)")
>{: refdef}

از نکات جالب ومورد توجه فیلم، جذابی روایت داستان و افت نکردن آن در طول مدت فیلم است، تقریبا در تمام مدت فیلم حس هیجان بالا به بیننده منتقل می‌شود و ترشح آدرنالین تا آخرین لحظه‌های فیلم ادامه دارد، به گونه‌ای که برخی از بینندگان فیلم گفته‌اند که از نیمه‌های فیلم تا انتهای آن در صندلی‌های خود میخکوب شده‌اند. اما از نظر داستانی، این فیلم حرف زیادی برای گفتن ندارد و فاقد ابهام یا پیچیدگی خاصی است. درخصوص واقع‌گرایی نیز فیلم تاحدودی خوب عمل کرده است، بخصوص در سکانس‌های بالارفتن از برج تلویزیونی، افزایش سرعت باد (با افزایش ارتفاع) در فیلم محسوس است، اما وقتی شخصیت‌های داستان به بالای برج می‌رسند،‌ گویی بادی که تا چند لحظه پیش بر شدتش افزوده شده بود کلا وجود ندارد و جوی آرام برقرار می‌شود! درخصوص راه‌حل‌های نجات که به ذهن قهرمانان داستان می‌رسد نیز نواقصی وجود دارد، مثلا درجایی از داستان که شخصیت بِکی برای نجات از یک پهپاد استفاده می‌کند تا نوشته‌ای را به متل برساند؛ شاید استفاده از پهپاد برای رساندن موبایل به سطح زمین و ارسال پیام نجات، بدیهی‌تر به نظر برسد؛ اما انگار راه‌حل‌هایی که به ذهن شخصیت‌ها می‌رسد کاملا مستقل از هم هستند؛ البته شاید با توجه به شرایط اضطراری شخصیت‌های داستان، اینگونه تصمیم‌ها قابل توجیه باشد. پایان‌بندی فیلم نیز کمی از واقع‌گرایی فاصله گرفته است، چرا که شخصیت بِکی پس از چند روز شرایط بغرنج و جراحات، تنها ساعتی پس از نجات، بدون مداوای خاصی، در آغوش پدر به خانه می‌رود. از تمام این مسائل که بگذریم، سقوط (Fall 2022) فیلم خوش‌ساختی است که ارزش دیدن دارد، بخصوص برای افرادی که می‌خواهند برای یک ساعت، دلهره و هیجان بالا را تجربه کنند و از آن لذت ببرند. 

راستی نظر شما درباره این فیلم چیست؟ خوشحال می‌شوم که نظرتان برای من و سایر خوانندگان این نوشته بنویسید.
