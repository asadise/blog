---
layout: post
title: چرا اخبار را دنبال نکنیم؟
author: مرتضی اسدی
persianDate: پنج‌شنبه ۹ آذر ۱۴۰۲
tags:
- مرتضی-اسدی
- اینترنت
- Morteza-Asadi
---
ما در جغرافیایی زندگی می‌کنیم که تغییرات اقتصادی و اجتماعی بسیار زیاد است و اکثر افراد برای آنکه از این قافله‌ی تغییر عقب نمانند، هر روز زمان قابل توجهی را به خواندن اخبار می‌گذرانند؛ از عضویت در کانال‌های خبری پیام‌رسان‌ها گرفته تا تماشای اخبار تلویزیون. اما من فکر می‌کنم که این دنبال کردن خبر، به نوعی وسواس فکری تبدیل می‌شود.



نکته‌ی اول که باید در نظر داشت این است که حتی اگر اخبار را دنبال نکنید، اگر خبری مهم باشد معمولاً خودش با به گوش شما خواهد رساند (مثلا از طریق صحبت با دوست یا همکار). اگر تنها منبع مطالعاتی شما اخبار است، این نقل قول از توماس جفرسون، (سومین رئیس‌جمهور آمریکا) را به یاد داشته باشید:

> کسی که هیچ چیز نمی‌خواند، فرهیخته‌تر از کسی است که فقط روزنامه می‌خواند. ([+](https://bamotamem.ir/reading-news/){:target="_blank" rel="nofollow"})

چند روز پیش، مقاله‌‌ای خوب در [Farnam Street](https://fs.blog/stop-reading-news/){:target="_blank" rel="nofollow"} دیدم که به موضوع همین نوشته مربوط است و تصمیم گرفتم که ترجمه‌ی آن را (به صورت انتخابی) در ادامه بیاورم:

> وسواس ما نسبت به مطلع بودن، تفکر بلندمدت را سخت می‌کند. ما برای مطلع شدن، ساعت‌های زیادی را صرف اخبار می‌کنیم، اما مشکل اینجاست: اخبار ما را مطلع نمی‌کند، بلکه هر چه اخبار بیشتری مصرف کنیم، اطلاعات نادرست بیشتری دریافت می‌کنیم. خبر طبق تعریف چیزی است که دوام ندارد. از آنجایی که انتشار اخبار آسان‌تر و تولید ارزان‌تر شده است، کیفیت آن کاهش و کمیت آن افزایش یافته است. اطلاعاتی که امروز مصرف می کنید به مواد خام افکار شما تبدیل می‌شود. اگر می‌خواهید افکار خود را تغییر دهید، با اطلاعاتی که مصرف می‌کنید شروع کنید. در اینجا به چند مورد از مشکلات اخبار اشاره می‌شود:
>
> - **سرعت ارسال اخبار افزایش یافته است؛** قبلاً باید منتظر می‌ماندیم تا روزنامه بگیریم؛ اما امروز به لطفا اعلان‌ها، اخبار تقریباً در لحظه انتشار ما را پیدا می‌کنند.
> 
> - **هزینه تولید اخبار کاهش چشمگیری داشته است؛** برخی افراد روزانه 12 پست وبلاگ برای روزنامه‌های بزرگ می‌نویسند و تقریباً غیرممکن است که درباره یکی از آن موضوعات چیزی متفکرانه‌ای بنویسند. در نتیجه شما سر خود را با تحلیل‌های سطحی پر می‌کنید.
> 
> - **همانند تامین‌کنندگان مواد مخدر، تولیدکنندگان اخبار از شما می‌خواهند که مقدار بیشتری از آن را مصرف کنید؛** تمام زمانی که صرف مصرف اخبار فاسد شدنی می‌کنید به قیمت یادگیری چیزی است که منقضی نمی‌شود.
> 
> - **انگیزه‌ها نادرست هستند؛** اخبار رایگان است ولی تیمی که آن را تهیه می‌کند نیاز به حقوق دارد. اگر خوانندگان پولی پرداخت نمی‌کنند، پس تبلیغ‌کنندگان باید هزینه‌ها پرداخت کنند و اگر تبلیغ‌کنندگان مسئول باشند، انگیزه‌ها تغییر می‌کند؛ بازدید بیشتر از صفحه به معنای درآمد بیشتر است، و هر چه عناوین جنجالی‌تر باشند احتمال خواندن‌شان بیشتر است.
> - **بیشتر روزنامه‌نگاران علاقه ای به جستجوی حقیقت ندارند؛** آنها به گفتن نسخه خاصی از یک داستان علاقه‌مند هستند.
> 
> - **اخبار یک دیدگاه است نه حقیقت؛** وقتی متوجه شوید که اخبار مانند یک عکس برش خورده است و نه عکس کامل، دیدگاه شما تغییر می‌کند.
> 
> - **اخبار شما را آگاه تر نمی‌کند؛** آن فقط باعث این می‌شود که مطمئن شوید اطلاعاتی که دارید تمام چیزی است که وجود دارد.
> 
> - **اخبار چیزی را که ما قبلاً باور داشتیم تقویت می‌کند؛** ما به ندرت چیزهایی را می‌خوانیم که با آنها مخالفیم.
> 
> - **اخبار، تفکر دیگران را جایگزین تفکر می‌کند؛** نخواندن اخبار به شما نشان می‌دهد که هر چند وقت یکبار، چیزی که فکر می‌کردید فکر خودتان است متعلق به شخص دیگری است، شما به سادگی افکار دیگران را برمی‌گردانید. تفکر واقعی سخت است و خیلی ساده‌تر است که اجازه دهید شخص دیگری این کار را برای شما انجام دهد.
> 
> - **وقتی تمام چیزی که مصرف می‌کنید نویز است، متوجه نمی‌شوید که سیگنالی وجود دارد؛** توجه شما ارزشمند است در واقع، توجه شما آنقدر ارزشمند است که ممکن است مهمترین چیزی باشد که دارید. بیشتر اخبار در 24 ساعت منقضی می‌شود. اگر می‌دانید توجه شما ارزشمند است، چرا آن را روی مصرف چیزی که فردا منقضی می‌شود سرمایه گذاری می‌کنید؟
> 
> - **عقب نشینی از اخبار سخت است؛** ما از سکوت می‌ترسیم، ما از تنها ماندن با افکارمان می‌ترسیم. به همین دلیل است که وقتی در جایی باید منتظر بمانیم، گوشی‌هایمان را بیرون می آوریم. ما از پرسیدن سوالات عمیق و معنادار از خود می‌ترسیم. ما می ترسیم بگوییم «نمی‌دانم.» ما می‌ترسیم حوصله‌مان سر برود. به همین دلیل اطلاعات بیهوده مصرف کنیم.
>
> **چه کاری می‌توان انجام داد؟**\
> بخشی از پاسخ این است که زمان کمتری را صرف اطلاعات و زمان بیشتری برای فکر کردن کنید. همچنین می‌توانید کیفیت منابع اطلاعاتی خود را بالا ببرید. در هنگام خواندن اخبار، خود را مثل یک قاضی در نظر بگیرید؛ به عنوان یک قاضی، می‌دانید که هر بحثی دو طرف دارد و اگر طرف مقابل را نمی‌بینید، حداقل می‌توانید قضاوت خود را حفظ کنید.
> 
> منبع (با تلخیص و تصرف): [fs.blog/stop-reading-news](https://fs.blog/stop-reading-news/){:target="_blank" rel="nofollow"}

خب شما درباره‌ی این موضوع چه نظری دارید؟ با کدام موارد موافق یا مخالفید؟ نظر خود را بنویسید.

