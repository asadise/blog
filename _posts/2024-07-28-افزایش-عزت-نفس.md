---
layout: post
title: فایل‌های صوتی (پادکست) افزایش عزت نفس
author: مرتضی اسدی
persianDate: یک‌شنبه ۷ مرداد ۱۴۰۳
tags:
- معرفی-کتاب
- مرتضی-اسدی
- Morteza-Asadi

redirect_from:
  - '%D8%A7%D9%81%D8%B2%D8%A7%DB%8C%D8%B4-%D8%B9%D8%B2%D8%AA-%D9%86%D9%81%D8%B3/'
---

بالاخره بعد از مدتی، فرصت شد و فایل‌های صوتی مربوط به «افزایش عزت‌نفس» اثر آقای شعبانعلی را گوش کردم؛ طول این پادکست حدود ۳ ساعت می‌شود (سه فایل یک ساعته) و به نوعی چکیده و خلاصه‌ای از مطالعات گوینده‌ی اثر در موضوع عزت نفس است. هر مبحث برای فهم بهتر با یک یا چند مثال همراه شده و برای کاربردی‌تر شدن و درگیر کردن مخاطب در بحث، تکالیفی هم به هر مبحث اضافه شده و از مخاطب خواسته می‌شود که آن‌ها را انجام دهد. 



من ساختار و طبقه‌بندی مطالب ارائه شده در این پادکست را به صورت زیر استخراج کردم:

> 1. **اهمیت و تعریف عزت‌نفس**
> 2. **تفاوت اعتماد به نفس و عزت‌نفس** (اعتماد به نفس در یک حوزه تعریف می‌شود ولی عزت نفس به کل وجودی هر فرد مربوط می‌شود، درواقع اعتماد به نفس ریشه در عزت نفس دارد.)
> 3. **نشانه‌های عزت نفس بالا** (قدردانی کردن از بقیه، برخورد باز و گشاده با افراد، استقلال داشتن، احساس امنیت، راحت پذیرفتن اشتباهات خود)
> 4. **نشانه‌های عزت نفس پایین** (انتقاد زیاد از بقیه، تفسیر منفی از همه‌ی رفتارها و بدبینی، نیاز به تایید دیگران داشتن، مقایسه دائم خود با دیگران، طلبکار بودن از بقیه، اعتماد به نفس پایین، قضاوت‌های افراطی، افراط و تفریط در استفاده از  قدرت، خودمقصر/دگرمقصر پنداریِ افراطی، عدم تحمل رشد و پیشرفت دیگران، اضطراب اجتماعی)
> 
> 5. **عوامل کاهش عزت نفس**
>  - **هدف‌گذاری‌های نامناسب؛** هدف‌گذاری باید چالش‌برانگیز باشد، اما باید قابل دست‌یابی هم باشد.
>  - **شخصی کردن انتقادها**
>  - **شکست‌خوردن از خود؛** خیلی وقتها در اثر کمال‌گرایی افراطی و گذاشتن استاندارد‌های بالا. ترس از طرد شدن
>  - **به تعویق انداختن کارها**
>  - **قضاوت‌هایی که در مورد خودمان و دیگران می‌کنیم،** برچسب‌هایی که روی خودمان می‌زنیم.
>  - **رفتارهای خارج از چارچوب اخلاق**
> 
> 6. **روش‌هایی برای بهبود عزت نفس**
>  - **زندگی آگاهانه،** آگاه زندگی کردن
>  - یادآوری اینکه من **تصمیم‌های زندگی‌ام** را نهایتاً خودم می‌گیرم
>  - **زندگی در لحظه‌ی فعلی**
>  - **پذیرش واقعیت موجود** (بجای گفتگو با یکدیگر در مورد واقعیت‌ها، یکی از کارهای غلطی که انجام می‌دهیم انجام دادن گفتگوی درونی و self-talk)
>  - **رویداد، تفسیر و احساس:** ما بر روی رویداد و احساس کنترل زیادی نداریم، ولی من می‌توانم تفسیر خودم از آن رویداد را داشته باشم.
>  - **خودپذیری** یا self-acceptance: لایه‌های مختلف دارد از جمله احترام به خود، پذیرش ویژگی‌های منفی خود، دوستی با خود
>  - **مسئولیت‌پذیر بودن:** مسئولیت دستیابی به خواسته‌ها و آرزوها، ما مسئول انتخاب‌هایمان هستیم، مسئولیت خودم را در رفتار با دیگران پذیرفتن، مسئولیت داشتن در رابطه با ارزش‌هایی که برایم مهم‌اند.
>  - **ابراز صریح خواسته‌ها:** کوتاه نیامدن از خواسته‌ها و توجیه نکردن،   این مورد در فرهنگ‌های جمع‌گرا مثل کشور ما یه مقدار سخت‌تر است.
>  - **زندگی هدف‌گرا:** خواسته با آرزو فرق دارد. آرزو دست‌یافتنی نیست. خواسته و هدف در هر حوزه باید شفاف باشد. هدف‌گذاری حداقل مورد انتظار و قابل‌قبول من در یک حوزه است. هدف باید قابل ترجمه به عمل باشد و رسیدن/نرسیدن به آن قابل سنجش است.
>  - **برخورد من با قضاوت دیگران:** روی موضوعاتی که برایمان مهم است در مورد قضاوتهای دیگران چانه‌زنی نکنیم، چون هزینه‌ی زیادی برای عزت‌نفس‌مان دارد.
>  - **مراقب الگوهای رفتاری تکرار شونده باشیم:** تکرار الگوی ثابتی از شکست (قربانی بودن) در سناریوهای مختلف
>  - **تحلیل سود و زیان رفتارها**
>  - **توجه به میانبُرهای مغز:** میانبُرهای ذهنی شامل: همه یا هیچ، تعمیم افراطی، فیلتر ذهنی.
>  - **مواجه با شکست‌ها:** به دو صورت حالت منتقد (سرزنش) و حالت وکیل (پیدا کردن نکات مثبت)
>  - **یاد گرفتن مهارت‌های مختلف** (هر مهارتی) عزت‌نفس ما را افزایش می‌دهد.
>  - **در مورد تحلیل آینده و برنامه‌ریزی، سناریودار فکر کنیم:** بهترین اتفاق، بدترین اتفاق و واقع‌گرایانه‌ترین اتفاق


شما می‌توانید این فایل‌های صوتی را از سایت مولف اثر به صورت رایگان دریافت کنید:\
[افزایش عزت نفس | فایل های صوتی (پادکست) محمدرضا شعبانعلی](https://motamem.org/%D8%A8%D9%87%D8%A8%D9%88%D8%AF-%D8%B9%D8%B2%D8%AA-%D9%86%D9%81%D8%B3-%D9%85%D8%AC%D9%85%D9%88%D8%B9%D9%87-%D9%81%D8%A7%DB%8C%D9%84-%D9%87%D8%A7%DB%8C-%D8%B5%D9%88%D8%AA%DB%8C-%D8%AA%D8%AD%D8%AA/){:target="_blank" rel="nofollow"}
