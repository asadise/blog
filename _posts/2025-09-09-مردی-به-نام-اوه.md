---
layout: post
title: خلاصه و نقد مردی به نام اوه اثر فردریک بکمن
author: مرتضی اسدی
persianDate: سه‌شنبه ۱۸ شهریور ۱۴۰۴
tags:
- مرتضی-اسدی
- معرفی-کتاب
- داستان-مردی-به-نام-اوه
- پروانه-در-مردی-به-نام-اوه
---

رمان مردی به نام اُوه نوشته‌ی فردریک بکمن است که اولین بار در سال  ۲۰۱۲ (به زبان سوئدی) منتشر شده و چندین هفته در فهرست کتاب‌های پرفروش نیویورک تایمز قرار داشته است. تاکنون دو فیلم سینمایی از داستان این کتاب ساخته شده است: یکی [مردی به نام اوه (۲۰۱۵)](https://www.imdb.com/title/tt4080728/){:target="_blank" rel="nofollow"} و دیگری [مردی به نام اتو  (۲۰۲۲)](https://www.imdb.com/title/tt7405458/){:target="_blank" rel="nofollow"}. من این کتاب را با ترجمه‌ی فرشته افسری خوانده‌ام و در این نوشته می‌خواهم کمی درباره آن بنویسم.


**خلاصه رمان مردی به نام اُوه اثر فردریک بکمن**
> داستان درباره‌ی پیرمردی به ظاهر بداخلاق به نام اُوه است که به تازگی همسرش (سونیا) را از داده است و فکر می‌کند دیگر زندگی ارزش ادامه دادن را ندارد؛ به همین دلیل در تلاش است تا به روشی خودکشی کند. در این میان آمدن خانواده‌ای جدید به همسایگی‌اش و چند اتفاق دیگر، باعث تغییر در زندگی اُوه می‌شود و اُوه تصمیم می‌گیرد به زندگی ادامه دهد.
>{:refdef: class="center"}
>![مردی به نام اوه اثر فردریک بکمن]({{ site.baseurl }}/images/a_man_called_ove-fredrik_backman.jpg "مردی به نام اوه اثر فردریک بکمن")
>{: refdef}

**نقد رمان مردی به نام اُوه اثر فردریک بکمن**

به نظر من «مردی به نام اُوه» رمان سرگرم‌کننده‌ای است، هرچند که روند داستانی‌اش کند است و زندگی روزمره شخصیت‌ها هیجان خاصی ندارد؛ اما داستان به صورت ساده و روان روایت می‌شود و همچنین گذشته‌نما (فلاش‌بک)هایی که در داستان وجود دارد و به نوعی مرور خاطرات در ذهن اُوه است، داستان را جالب‌تر می‌کند و ما را با شخصیت‌ها و انگیزه‌هایشان آشنا می‌کند. موضوع محوری داستان، عشق عمیق بین اُوه و سونیاست. شخصیت سونیا پرشور، اجتماعی، خنده‌رو و مهربان است و شخصیت اُوه دقیقاً نقطه مقابلش؛ همین تضاد موجب رابطه‌ای عمیق بین اُوه و سونیا می‌شود، رابطه‌ای که در آن هر یک مکمل دیگری شده‌اند و اینگونه است که با مرگ سونیا، گذران زندگی برای اُوه سخت و طاقت‌فرسا می‌شود. آمدن همسایه‌ی جدید (خانواده‌ی پروانه) به محله باعث می‌شود که زندگی اُوه کمی به تعادل قبلی برگردد.

نظر شما راجع به این کتاب چیست؟ همین پایین بنویسید!
