---
layout: post
title: خلاصه و نقد فیلم گودزیلا منهای یک (Godzilla Minus One 2023)
author: مرتضی اسدی
persianDate: سه‌شنبه ۱۲ دی ۱۴۰۲
tags:
- نقد-فیلم-گودزیلا-۲۰۲۳
- معرفی-فیلم
- مرتضی-اسدی
- نقد-فیلم
- Morteza-Asadi
---
فیلم گودزیلا منهای یک با کارگردانی تاکاشی یامازاکی در ژانر اکشن/علمی تخیلی، محصول سال ۲۰۲۳ کشور ژاپن است. فیلم تاکنون نقدهای عموماً مثبتی را دریافت کرده که عبارتند از: امتیاز ۸.۴/۱۰ در IMDb، امتیاز ۹۸٪ در راتن تومیتوز و امتیاز  ۸۰٪ در متاکریتیک. همچنین علاوه بر سبک و سیاق کلاسیک سری فیلم‌های گودزیلا، داستان درامی که در فیلم وجود دارد هم از نظر من جالب توجه است و می‌خواهم کمی درباره آن بنویسم.



**خلاصه‌ی فیلم گودزیلا منهای یک - Godzilla Minus One 2023**

⚠️ هشدار لو رفتن فیلم: توجه کنید که خواندن این بخش منجر به لو رفتن فیلم می‌شود.

> فیلم از نظر مکانی و زمانی مربوط به کشور ژاپن بعد از جنگ جهانی دوم است، کشوری که در اثر جنگ ویران شده و اکنون در ضعیف‌ترین وضعیت خود (یا همان نقطه‌ی صفر) قرار دارد و ناگهان یک هیولای غول‌پیکر و ترسناک در قالب یک بحران جدید پدیدار می‌شود و وضعیت موجود را بدتر می‌کند و آن را یک واحد هم به زیر صفر می‌برد. شخصیت اصلی فردی به نام کویچی شیکیشیما است. او یک خلبان انتحاری نیروی هوایی ژاپن است که در جنگ زنده مانده است و اکنون در تلاش است زندگی خود را پس از جنگ بازسازی کند. کویچی در ابتدا به گودزیلا به عنوان یک تهدید خارجی نگاه می‌کند، اما به تدریج متوجه می‌شود که گودزیلا نمادی از ترس‌هایش است و سرانجام تصمیم می‌گیرد که با آن مقابله کند. 

>{:refdef: class="center"}
>![فیلم گودزیلا منهای یک (Godzilla Minus One 2023)"]({{ site.baseurl }}/images/godzilla-minus-one-2023.jpg "فیلم گودزیلا منهای یک (Godzilla Minus One 2023)")
>{: refdef}

**نقد فیلم گودزیلا منهای یک - Godzilla Minus One 2023**

این فیلم علاوه بر داستان اکشن و جلوه‌های ویژه، یک داستان درام خوب و گیرا هم دارد، داستان مردی که خلبان انتحاری (کامی‌کازه) نیروی هوایی بوده است و به خاطر ترس (از مرگ) تظاهر به خرابی هواپیمای جنگنده خود کرده و از مهلکه جنگ می‌گریزد و در جزیره‌ای فرود می‌آید، اما در جزیره هم این نبرد زندگی متوقف نمی‌شود گودزیلا را می‌توان نمادی از ترس‌هایی در نظر گرفت که مرد نمی‌خواهد با آن روبرو شود. مرد با فرار از ترس‌هایش بعد از اتمام جنگ، اگرچه زنده است اما زندگی نمی‌کند و در برزخ گرفتار شده است؛ گویی کاری (روبرو شدن با ترس‌ها) ناتمام مانده است و تا آن تمام نشود مرد قادر به ادامه‌ی سایر مراحل زندگی‌اش (ازدواج، داشتن فرزند و به طور کلی لذت بردن از زندگی) نیست. کما اینکه در فیلم می‌بینیم پس از روبرو شدن با ترس، پایان کار مرد منجر نه تنها مجر به به مرگ، بلکه منجر به زندگی می‌شود.

موضوع بعدی که در فیلم به آن پرداخته میشود، تقدیس و ارزش دادن به زندگی (به جای مرگ) است، در فیلم کسی انتظار کشته‌شدن در راه وطن یا غیره را ندارد بلکه تلاش برای زنده‌ماندن و زندگی کردن است. در جایی از فیلم، شخصیت مکمل (نوریکو) به شخصیت اصلی می‌گوید: «همه کسانی که از جنگ جان سالم به در برده‌اند باید زندگی کنند.» گویی فیلم‌ساز معتقد است در جریان جنگ هر چقدر انسان کشته شده است بس است و دیگر برای ساخت آینده نیازی به مرگ نداریم.

درمیانه‌ی فیلم شاهد نقد مستقیم فیلم‌ساز به دولت ژاپن در جنگ جهانی دوم هستیم؛ نکوهش سیستمی که در آن جان آدم‌ها کم‌ارزش است؛ قحطی و مرگ و میر ناشی از گرسنگی و بیماری، تانک‌های زرهی ضعیف، هواپیماهای جنگنده بدون صندلی اجکت، حملات انتحاری و …. یا در جایی دیگر فرمانده سابق نیروی دریایی می‌گوید که برای مقابله با بحران (گودزیلا) امیدی به دولت یا کشوری دیگر ندارد و تنها باید متکی به خودشان به عنوان شهروند باشند.

راستی نظر شما درباره‌ی این فیلم چیست؟ خوشحال می‌شوم که نظرتان را بنویسید.
